---
date: "2025-12-13T12:00:00+03:00"
title: "Piirto-ohjelmat"
parent: Johdanto
layout: default
nav_order: 3
---

# Piirto-ohjelmat

Yleensä vektorikuvia ei haluta piirtää suoraan SVG-tekstiä kirjoittamalla
vaan graafisilla piirto-ohjelmilla. Vektoripiirto-ohjelmat, kuten Inkscape, ovat
sovellusohjelmia, joilla vektorimuodossa tallennettavien kuvien
muokkaaminen tapahtuu helposti.

{: .figure-large }
![](../../images/inkscape-ikkuna.jpg)

Tunnettuja vektoripiirto-ohjelmia ovat esimerkiksi:

- Inkscape
- Adobe Illustrator
- Corel Draw
- LibreOffice Draw

Vektoripiirto-ohjelmissa on tyypillisesti käytettävissä joukko työkaluja,
joilla kuvassa olevia objekteja voidaan: valita, siirtää, kiertää,
peilata, skaalata, kopioida, pinota päällekkäin sekäryhmitellä suuremmiksi kokonaisuuksiksi.

Ohjelmissa voidaan luoda, muokata ja poistaa erilaisia perusobjekteja, kuten:

- ympyrä ja ellipsi,
- neliö, suorakaide, monikulmio
- [bezier-käyrä][Bezier]
- teksti

Omat työkalunsa löytyvät myös objektien ominaisuuksien, eli attribuuttien,
muuttamiseen ja lukuisiin muihin toimintoihin:

- Objektien ja niiden osien _täyttövärin_ tai _reunavärin_ muuttaminen
- Objektin reunaviivan _tyylin_ ja _paksuuden_ muuttaminen
- Kuvaobjektien järjesteleminen tasoille muokkaamisen helpottamiseksi
- Lukuisia muita muokkaus- ja efektitoimintoja

Useat ohjelmat tallentavat luomansa tiedostot omaan tiedostomuotoonsa, jonka avaaminen jollain muulla
ohjelmalla voi olla joskus helpompaa ja joskus hankalampaa. Yksi Inkscapen eduista on se, että
se käyttää tallennuksissaan standardia SVG-tiedostomuotoa, jonka voi avata suurella osalla muista
ohjelmista.

[Bezier]: https://fi.wikipedia.org/wiki/B%C3%A9zier-k%C3%A4yr%C3%A4 (Wikipedia:Bézier-käyrä)
